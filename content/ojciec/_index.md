---
title: "Mój Ojciec"
---
<img alt="okladka" src="/zdjecia/okladka.png">

# Scenariusz na Orawę, książka autorstwa Krzszytofa Strauchmanna

W 2004 roku, gdy mieszkaliśmy na Podhalu, miłość mojego Ojca do tego regionu zaowocowała w wydanej przez niego książce. Praca dziennikarza pozwoliła mu dotrzeć do prawdziwego serca gór — ludzi tam mieszkających.

Franek Michalak urodził się w punkcie styku kilku kultur i mocarstw. Za swojego życia przyszło mu obserwować, jak jego rodzinna okolica przechodzi z rąk do rąk, i jak kolejne reżimy dokonują na niej zbrodni. Musiał błyskawicznie dorosnąć i wziąć odpowiedzialność za siebie i bliskich. Musiał podejmować decyzje i działania niewyobrażalne z naszej współczesnej perspektywy.

Piękno tej ulokowanej między szczytami gór krainy pobudza ambicje, a okres drugiej wojny światowej pozwolił tym ambicjom przyjąć koszmarny kształt.

Wszystkie te historie zostały spisane świetnym, redaktorskim stylem mojego Ojca. W efekcie Scenariusz na Orawę rysuje świat pełen barw stojący w kontraście do czarnej głębi ludzkiej duszy. Gdyby nie ciężar przedstawionej historii, można by się wciągnąć i książkę tę przeczytać podczas jednej sesji.

# Pobierz

Przygotowałem książkę w dwóch wersjach — PDF i EPUB. Wystarczy kliknąć w odpowiednią pozycję poniżej.

1. [PDF Scenariusz na Orawę — Krzysztof Strauchmann](/ksiazki/Scenariusz_na_Orawe—Krzysztof_Strauchmann.PDF)
2. [EPUB Scenariusz na Orawę — Krzysztof Strauchmann](/ksiazki/Scenariusz_na_Orawe—Krzysztof_Strauchmann.EPUB)